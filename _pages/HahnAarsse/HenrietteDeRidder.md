---
title: "Tante Henriëtte Kappeler - de Ridder, 1848 - 1931"
permalink: /HahnAarsse/HenrietteDeRidder
sidebar:
  nav: "hahn-aarsse"
---

[![Kappeler.gif](/assets/images/HahnAarsse/trees/Kappeler.gif)](/assets/images/HahnAarsse/trees/Kappeler.gif)

Tante Henriëtte was een half zuster van Wilhelmina Aarsse-Fritz. Ze was getrouwd met Auguste KapelIer (1849-1919) die directeur was van een verffabriek. Tante Henriëtte en Oncle Auguste hadden twee dochters, Victoire en Berthe.

_Berthe_, 1877, trouwde met Bruno Hoffmann (1879), de eigenaar van een bontzaak. Tante Berthe en Oncle Bruno kregen drie kinderen, Ewald, Auguste en Alice. In de Eerste Wereldoorlog ging de familie Hoffmann in Scheveningen wonen en omdat Ewald, Auguste en Alice even oud waren als de kinderen Hahn, zagen ze elkaar veel. Dat wil zeggen, in de vacantie, want de kinderen Hoffmann gingen naar dure kostscholen.

_Ewald_ (1905) is gepromoveerd in de Chemie en getrouwd met Rita Denys (1904), ook een Doctor in de Chemie. Ze hebben beiden in de Congo gezeten bij de Union Minière.

_Auguste_ (1906) (in de familie "Pitchou" genoemd) werkte met zijn vader Bruno in de bontzaak en later nam het over.

_Alice_ (1911) trouwde met Jean Pochez (in de familie Johnny genoemd). Hij werkte een tijd met zijn schoonvader en schoonbroer in de bontzaak, maar later ging hij terug naar zijn eerste beroep en werd directeur van de Volkswagen fabriek in Brussel.

# Oom Bruno Hoffmann

[![BrunoHofmann](/assets/images/HahnAarsse/small/BrunoHofmann.jpg)](/assets/images/HahnAarsse/full/BrunoHofmann.jpg)

Oom Bruno Hoffmann is degene die de familiestamboom heeft opgesteld, met als stammoeder: Adriënne de Grauw. Hij onderhield alle contacten met de wijdvertakte familie. Zo kwam hij eens in Harderwijk om daar naar de pasgeboren Louis te vragen. Oma Mooy zat toen net naar de voetbalwedstrijd Nederland-België te kijken en riep blij bovenaan de trap dat wij het van de Belgen aan het winnen waren. Na de dood van Oom Bruno is de familiestamboom niet meer bijgehouden, tenminste niet meer in zijn geheel.
